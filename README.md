![logo](https://cloud.githubusercontent.com/assets/25673660/22806842/50171992-ef24-11e6-89bc-607339c92c05.png)
# Minicursussen en thema-avonden over wetenschap en techniek
Bij De Jonge Onderzoekers Groningen worden met enige regelmaat op de vrijdagavond minicursussen en thema-avonden voor kinderen georganiseerd over wetenschap en techniek. Het gaat daarbij om uitdagende lessen die de stof van school vaak overstijgen of aanvullen, bedoeld voor kinderen die graag meer willen leren over de wereld om hen heen. De frequentie en de onderwerpen kunnen variëren en zijn mede afhankelijk van de vraag vanuit de deelnemers en het aanbod aan beschikbare docenten. De minicursussen duren twee tot maximaal vijf avonden, de thema-avonden worden gegeven op één avond. Wil je op de hoogte blijven van het aanbod? Meld je dan aan voor onze speciale mailinglist via info@dejongeonderzoekers.nl of houd onze website in de gaten.

- De minicursussen en thema-avonden worden gegeven op vrijdagavond van 18 tot 20 uur (tenzij anders vermeld)
- Tijdens een minicursus of thema-avond komt steeds één bepaald onderwerp of thema aan de orde
- De doelgroep is in principe kinderen tussen de 8 en de 18 jaar, maar het kan voorkomen dat in sommige gevallen een andere minimumleeftijd geldt
- Inschrijven gebeurt per cursus of thema-avond en de kosten zijn in principe 2 euro per keer (tenzij anders vermeld)
- Voor elke cursus of thema-avond geldt een maximumaantal deelnemers dat vooraf bekend wordt gemaakt
- Bij voldoende belangstelling kunnen sommige cursussen of thema-avonden vaker worden gegeven

![science](https://cloud.githubusercontent.com/assets/25673660/22808370/d6e8732e-ef2b-11e6-9119-9c2a05962913.png)

## Agenda
Hieronder vind je de (voorlopige) planning van de minicursussen en thema-avonden. Klik op het onderwerp voor meer informatie.

- **4 + 18 oktober 2024** *Minicursus* [Planten onder de loep!](/Planten/readme.md)
- **22 november 2024** *Thema-avond* 'Forensisch onderzoek' *(nadere info volgt)*

Eerder gegeven minicursussen en thema-avonden:
- 13 + 20 januari 2023 *Minicursus* [Luchtkwaliteit](/Luchtkwaliteit/README.md)
- 21 april 2023 *Thema-avond* [Suikers](/Suikers/readme.md)
- 2 + 9 juni 2023 *Minicursus* [De reis van de genen: van eicel tot nageslacht](/Genen/readme.md)
- 6 + 13 oktober 2023 *Minicursus* [Onderzoek aan ziektes bij kinderen](/Ziektes/readme.md)
- 17 november 2023 *Thema-avond* [Licht en kleuren](/Licht/readme.md)
- 12 januari 2024 *Thema-avond* [Geur en reuk](/Geur/readme.md)
- 1 maart 2024 *Thema-avond* [Hart en bloedsomloop](/Bloedsomloop/readme.md)
- 15 + 22 maart 2024 *Minicursus* [Onderzoek aan ziektes bij kinderen](/Ziektes/readme.md)
- 5 + 12 + 19 april 2024 *Minicursus* [Animaties](/Animaties/readme.md)
- 24 mei 2024 *Thema-avond* [Waterkwaliteit](/Waterkwaliteit/readme.md)
- 14 juni 2024 *Thema-avond* [Ontwikkeling van geneesmiddelen, hoe gaat dat eigenlijk?](/Geneesmiddelen/readme.md)
- 28 juni 2024 *Thema-avond* [De hersenen](/Hersenen/readme.md)
- 13 + 20 september 2024 *Minicursus* [DNA-onderzoek](/DNA-onderzoek/readme.md)

## Aanmelden
Je kunt je aanmelden door een mail te sturen naar info@dejongeonderzoekers.nl. Mocht een cursus of thema-avond vol zitten dan kan je ons per mail laten weten dat je interesse hebt zodat we je op de reservelijst kunnen plaatsen.

**Let op:** als je je aanmeldt voor een minicursus dan gaan we ervan uit dat je in principe elke keer aanwezig bent, tenzij je vanwege een onverwachte gebeurtenis echt niet kunt komen. Maar mocht gedurende de cursus blijken dat je toch niet meer verder wilt, dan zullen we je besluit uiteraard respecteren. (Restitutie van het resterende cursusgeld kan in dergelijke gevallen niet worden gegarandeerd.)

## Locatie
Tenzij anders aangegeven worden de minicursussen en thema-avonden gegeven in het pand van De Jonge Onderzoekers in Groningen:
<br>Dirk Huizingastraat 13 (9713 GL)
<br>050 5260721
<br>www.djog.nl

## Zelf een minicursus of thema-avond organiseren?
Wil je zelf een keer een minicursus of thema-avond organiseren? Dat kan! Neem contact met ons op voor meer informatie: info@dejongeonderzoekers.nl
