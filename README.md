![logo](https://cloud.githubusercontent.com/assets/25673660/22806842/50171992-ef24-11e6-89bc-607339c92c05.png)
# Minicursussen over wetenschap en techniek
Bij De Jonge Onderzoekers Groningen worden enkele keren per jaar op de vrijdagavond minicursussen voor kinderen georganiseerd over wetenschap en techniek. Het gaat om uitdagende cursussen die de lesstof van school vaak overstijgen of aanvullen, bedoeld voor kinderen die graag meer willen leren over de wereld om hen heen. De frequentie en de onderwerpen van deze cursussen kunnen variëren en zijn mede afhankelijk van de vraag vanuit de cursisten en het aanbod aan beschikbare cursusdocenten.

- De minicursussen worden gegeven op vrijdagavond van 18.15 tot 20 uur (tenzij anders vermeld)
- Een minicursus bestaat uit 2 tot maximaal 5 cursusavonden en behandelt steeds een specifiek onderwerp of thema
- De doelgroep is in principe kinderen tussen de 8 en de 18 jaar, maar het kan voorkomen dat voor sommige cursussen een andere minimumleeftijd geldt
- Inschrijven gebeurt per cursus en de kosten hangen o.a. af van de cursusduur (wordt per cursus vooraf bekend gemaakt)
- Voor elke cursus geldt een maximumaantal deelnemers dat vooraf bekend wordt gemaakt
- Bij voldoende belangstelling kunnen sommige cursussen vaker worden gegeven

![science](https://cloud.githubusercontent.com/assets/25673660/22808370/d6e8732e-ef2b-11e6-9119-9c2a05962913.png)

## Agenda
Hieronder vind je de (voorlopige) planning van de minicursussen. Klik op het onderwerp voor meer informatie.

- **13 + 20 januari 2023:** [Luchtkwaliteit](/Luchtkwaliteit/README.md)

## Aanmelden
Je kunt je aanmelden voor een minicursus door een mail te sturen naar info@dejongeonderzoekers.nl. Vermeld hierbij je naam, leeftijd en de minicursus waaraan je wilt meedoen. Je ontvangt dan een bevestiging van je deelname. Als er geen plek meer vrij is dan plaatsen we je op de reservelijst.

**Let op:** als je je aanmeldt voor een minicursus dan gaan we ervan uit dat je over voldoende motivatie beschikt en in principe elke keer aanwezig bent, tenzij je vanwege een onverwachte gebeurtenis echt niet kunt komen. Maar mocht gedurende de cursus blijken dat je toch niet meer verder wilt, dan zullen we je besluit uiteraard respecteren. (Restitutie van het resterende cursusgeld kan in dergelijke gevallen niet worden gegarandeerd.)

## Locatie
Tenzij anders aangegeven worden de minicursussen gegeven in het pand van De Jonge Onderzoekers in Groningen:
<br>Dirk Huizingastraat 13 (9713 GL)
<br>050 5260721
<br>www.djog.nl

## Zelf een minicursus organiseren?
Wil je zelf een keer een minicursus organiseren? Dat kan! Neem contact met ons op voor meer informatie: info@dejongeonderzoekers.nl

Wil je mee discussiëren over mogelijke onderwerpen of wil je andere vragen of ideeën delen met de groep? Dat kan via deze discussiepagina: https://github.com/djog/MinicursussenWT/discussions/
